# ProjectCasaNostra

Kao studenti često se susrećemo s problemima stanovanja u gradu studiranja i pronalasku "idealnog" cimera. Upravo taj problem inspirirao nas je da izradimo android aplikaciju koja će olakšati i pomoći studentima sa sličnim problemima. Odlučili smo se upravo za android aplikaciju kako bismo samu aplikaciju što više približili studentima koji svoje vrijeme često provode na pametnim telefonima. Aplikacija će pružati studentima razne profile drugih studenata koji traže stanove ili cimere. U navedenim profilima osoba će navoditi traži li cimera ili stan, cijenu najma stana, njegova zanimanja ili hobije kako bi ga aplikacija mogla matchati s idealnom osobom. Korisnik također ima mogućnost pregleda svih ponuđenih profila koje će moći swipeati u desno ukoliko mu se ne sviđa, ili u lijevo ukoliko mu se sviđa profil te osobe.
Dogodi li se match, tj. oba profila swipeaju u lijevo osobi će biti otvorena mogućnost razgovora s drugom osobom preko chata gdje će se moći dublje upoznati te dogovoriti oko cimerstva. Aplikacija je inspirirana te bazirana na već postojećoj aplikaciji Tinder, međutim prilagođena i namijenjena potpuno drugoj skupini ljudi. Prednost je u tome što je već intiutivna za korisnika koji se ne susreće prvi put s takvim dizajnom aplikacije. Stoga će dizajn i neke funkcionalnosti ostati vrlo slične poput swipeanja i chata kako bi se korisniku što više olakšalo korištenje same aplikacije. Aplikacija sadrži registracijsku/login početnu stranicu nakon koje se preusmjerava na stranicu s ponuđenim korisnicima gdje korisnik ima mogućnost filtrirati profile po vlastitim kriterijima. Također, korisnik će imati uvid u vlastiti profil te mogućnost uređivanja samog profila.
